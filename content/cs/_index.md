---
---

# Moikka!
Vítejte na mých webových stránkách! Je to skromné místo - vždy jsem ale chtěl osobní prostor,
kde bych mohl shromažďovat nejen své myšlenky, ale i své (ne)zdary, a datovat si tak svůj průchod světem.

Něco málo o mně - po vystudování [Jiráskova gymnázia v Náchodě](https://www.gymnachod.cz/) jsem se rozhodl nastoupit na bakalářské studium
na Fakultu elektrotechnickou Českého vysokého učení technického v Praze. V současné době pracuji na
mé bakalářské práci, která je zároveň jedním z mých [projektů](/projects). Jsem fanouškem open source aplikací,
finštiny a dobrého jídla.

O techniku a vědu jsem se zajímal již odmala - nejprve o fyziku, které jsem věnoval čas převážně na
základní škole, a následně o počítače a technologie, ke kterým jsem se dostal na gymnáziu. Obě vášně
mi zůstaly dodnes. Fyziku stále provozuji prostřednictvím organizování [KS Výfuk](https://vyfuk.org), a technologie mne provází
zbytkem života - věnuji se jim nejen ve volném čase, ale i při studiu.